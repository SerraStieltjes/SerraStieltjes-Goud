<!DOCTYPE html>
<html lang="nl">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Exchange Year USA</title>
  <link rel="stylesheet" href="css/style.css">
</head>


<body>
  <header>
    <h1>Exchange Year naar de USA 22/23</h1>
    <h2>High School</h2>
  </header>

  <main>
    <p> fffTijdens een highschool jaar volg je, de naam zegt het al, een jaar middelbare school. Het schoolsysteem in
      Amerika is heel anders dan bij ons. Leerlingen gaan vier jaar naar highshool. Leerlingen beginnen op hun 15e en
      zijn dan freshman. Daarna word je sophomore, junior en in het laatste jaar ben je senior. Ik was een senior.
      Highshool kent geen niveauverschillen zoals bij ons met VMBO, Havo en VWO. Je kiest per semester een aantal vakken
      die je op een lager of een hoger niveau kan doen. Wil je na je highshool naar de universiteit dan moet je wel een
      aantal vakken van het hoogste niveau hebben gevolgd.
      De vakken die je kunt volgen verschillen ook met het Nederlandse vakkenpakket. Er zijn standaard vakken zoals
      Engels, Amerikaanse geschiedenis en wiskunde. Maar je kunt ook vakken volgen als sociologie, antropologie,
      fotografie, astronomie, kinderopvang, kookles. Mijn highschool heette Fauquier Highscool. Het was een middelgrote
      school met ongeveer 1200 leerlingen.
    </p>

    <h3>Allerdaagse schooldagen</h3>
    <p>Een standaard schooldag begint om 7:30 uur en eindigt om 14:30 uur. Per dag heb je vier verschillende vakken en
      dat rooster herhaalt zich vijf dagen per week. Dat lijkt saai, maar het is eigenlijk best wel relaxed.
      Elke schooldag begint met het opzeggen van de pledge of allegiance. Door de luidspreker wordt het omgeroepen en
      staat iedereen naast zijn stoel met zijn hand op zijn hart kijkend naar de Amerikaanse vlag voor in het lokaal. De
      eerste keer keek ik daar wel raar van op, maar al snel kende ik de belofte uit mijn hoofd.
      Een ander bijzonder fenomeen op Amerikaanse scholen is het oefenen van ‘school shootings’. In mijn eerste week
      hadden we meteen zo’n oefening. De deur werd met tafels gebarricadeerd en we moesten snel uit het raam klimmen.
      Halverwege de dag is de grote pauze. Voor de lunch is op elke highshool een grote kantine met lange rijen tafels.
      Je kunt er je eigen lunch opeten of een stuk pizza of kip nugets kopen. Het ziet er net uit als in de films.
    </p>

    <h3>Sport op school</h3>
    <p>Veel leerlingen volgen na school een sportprogramma. Dat is van 15:00 tot 17:00 uur. Per semester kies je een
      sport waarvoor je vijf dagen per week traint. Soms heb je dan ’s avonds of op zaterdag nog een wedstrijd. Ik raad
      iedereen aan, net als ik, te sporten. Daar maak je de meeste vrienden.
    </p>
    <h4>Cross country</h4>
    <p>In het eerste seizoen herfst deed ik mee aan crosscountry: hardlopen door het terrein en hardlopen op een
      atletiekbaan. Het is behoorlijk zwaar, zeker als het warm is. Om beter te worden trainde ik ook op vrije dagen. Af
      en toe hadden we een wedstrijd. Dan reden we met de schoolbus naar een andere highschool en liepen daar door de
      heuvels. Zo’n wedstrijd is heel officieel. Het startschot is het geluid van een kanonskogel en je loopt met je
      eigen rugnummer.
    </p>
    <h4>Track & Field</h4>
    <p>Het tweede seizoen winter deed ik Track en Field. Ik specialiseerde mij op de lange afstand dus voor wedstrijden
      rende ik 1 mile of de 1 kilometer. Maar naast hardlopen heb je ook nog hoogspringen, kogelstoten en hordes.
    </p>
    <h4>Laccrose</h4>
    <p>In het derde seizoen lente speelde ik lacrosse. Dat is een sport die in Amerika heel populair is. Dit vond ik de
      heel leuk! Het team was gezellig en de sport compleet nieuw. Het lijkt een beetje op hockey, maar de puk is een
      bal die je met een netje aan een stok moet worden overgegooid. De eerste weken heb ik urenlang geoefend in het
      vangen en gooien. De spelregels zijn behoorlijk ingewikkeld, dus in het begin liep ik wat verloren op het veld
      tijdens een wedstrijd. Maar, aan het eind van het seizoen had ik het spelletje door en scoorde ik meerdere keren.
      Dat wordt dan met een speaker heel officieel omgeroepen en de tribune gaat dan los.
    </p>

    <h3>Speciale activiteiten</h3>
    <p> School in Amerika is nooit saai. Er zijn veel bijzondere dagen. Ik noem de belangrijkste. Aan het begin van een
      schooljaar wordt school spirit gevierd. Een week lang zijn er bijzondere activiteiten om de trots en het
      gemeenschapsgevoel van de school te versterken. Zo kwamen we op maandag allemaal in pyjama naar school voor de
      zonsopkomst. Op woensdag nam iedereen zijn schoolspullen in een bijzonder voorwerp mee. Dus geen rugzakken, maar
      lakenslopen, emmers en een van mijn vriendinnen had een verkeerston volgepropt met haar boeken.
    </p>
    <h4>Homecoming</h4>
    <p>Eind september is het traditie om homecoming te vieren. Je kan het best vergelijken met een schoolfeest. Dit
      wordt wel een stuk serieuzer genomen dan in Nederland. Iedereen koop een speciale homecoming jurk en gaat vooraf
      met een grote groep een lange photoshoot houden, uiteten en dan pas naar het schoolfeest. Er wordt ook heel anders
      gefeest op zo’n schoolfeest dan wat ik gewend was zeker een cultuurshock.
    </p>
    <h4>Prom</h4>
    <p>Eind april wordt op elke highshool een prom gehouden. Het is een dansfeest voor juniors en seniors. Weken van
      tevoren zijn meiden al bezig met het kiezen van hun avondjurk. Sommige jongeren geven daar honderden dollars aan
      uit. Op de dag zelf worden nagels verzorgd, haren en make-up gedaan. En dan, nog voordat je naar het bal gaat,
      volgt een fotoshoot. Ik was, net als de meeste meiden, helemaal opgewonden voor het bal. Maar uiteindelijk vond ik
      de voorbereidingen leuker dan het feest zelf. Dat was een beetje saai.
    </p>
    <h4>Graduation</h4>
    <p>Het meest spectaculaire feest vond ik graduation. Het is niet gebruikelijk dat je als uitwisselingsstudent mee
      mag doen aan het afstudeerfeest. Maar Fauquier Highshool had het goed geregeld. Lang van tevoren moest ik al een
      cap en gown aanschaffen in de kleuren van mijn school. De dag voor het officiële gebeuren werd er geoefend. Ook
      dat ging al heel officieel. Op het sportveld stonden grote rijen stoelen, er was een podium en er werd gerepeteerd
      met het opnoemen van de namen. De volgende dag deden we dat nog eens over, maar dan met publiek. Ook mijn naam
      werd omgeroepen, ik moest het podium overlopen en kreeg mijn diploma. Toen iedereen aan de beurt was geweest
      mochten we onze cap in de lucht gooien en waren we officieel geslaagd.
    </p>

  </main>

  <footer>

  </footer>
</body>

</html>